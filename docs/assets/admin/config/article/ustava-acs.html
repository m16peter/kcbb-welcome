<div class='padding_50-0'>

<h1>Ústava Apoštolskej cirkvi na Slovensku</h1>


<h2>Časť I. Základné ustanovenia</h2>


<p class='text-center'>§ 1</p>
<p>1. Apoštolská cirkev na Slovensku (ďalej ACS) združuje v sebe všetkých členov ACS, ktorí sú organizačne začlenení do jednotlivých zborov. Zbory sú začlenené do jednotlivých oblastí AC na území SR.</p>
<p>2. Základom viery a kresťanskej praxe ACS je Písmo sväté ako jediná vieroučná základňa.</p>
<p>3. Nadväzuje na učenie Ježiša Krista a apoštolov. Svoje poslanie vníma v oslavovaní Boha, v duchovno-misijnej, výchovnej a sociálno-charitatívnej činnosti ako forme bohoslužieb, ktoré vykonáva podľa zásad prvokresťanskej cirkvi v dobe apoštolov.</p>
<p>Bohoslužbu uskutočňuje v zborových a verejných priestoroch, v rodinách, pri vydávaní osobných svedectiev, v rôznych formách biblického vyučovania, v čítaní a výklade Písma svätého, v štúdiu kresťanskej literatúry a časopisov, v modlitbách a chválospevoch, krstom a Pánovou večerou.</p>
<p>4. Je súčasťou celosvetového letničného hnutia. Úzko spolupracuje s kresťanskými cirkvami a ich organizáciami doma i v zahraničí, a je vo vzťahu k nim autonómna.</p>
<p>5. Pre plnenie svojho poslania vysiela svojich zástupcov do zahraničia a prijíma zástupcov cirkví a náboženských spoločností zo zahraničia.</p>
<p>6. Je rovnoprávna s cirkvami a náboženskými spoločnosťami v SR. Svoju činnosť vykonáva v súlade so Zákonom o slobode náboženskej viery a postavení cirkví a náboženských spoločností a v súlade s právnym poriadkom SR. Pri svojej činnosti rešpektuje ústavou zaručené práva a slobody občanov. K iným cirkvám a náboženským spoločnostiam je tolerantná.</p>

<p class='text-center'>§ 2</p>
<p>1. Cirkevné útvary sú právne subjekty s odvodenou subjektivitou, vymedzenou touto ústavou.</p>
<p>2. Úradný styk so štátnymi orgánmi, s inými právnickými osobami a so zahraničím cirkev zabezpečuje prostredníctvom cirkevných orgánov - Radou Apoštolskej cirkvi na Slovenku, radami oblastí, radami zborov - a ich kompetentných pracovníkov. Cirkev ich ustanovuje do služby podľa zásad Písma svätého a ich kompetencie sú vymedzené Ústavou ACS.</p>
<p>3. Vnútrocirkevné záležitosti sú vykonávané prostredníctvom osôb poverených k činnosti v ACS. Ich kompetencie sú vymedzené Ústavou ACS.</p>


<h2>Časť II. Členstvo, práva a povinnosti členov</h2>


<p class='text-center'>§ 3</p>
<p>1. Členstvo v ACS je dobrovoľné. O členstvo môže uchádzač požiadať v ktoromkoľvek zbore ACS ak dovŕšil vek 15 rokov a spĺňa požiadavky Písma svätého vyjadreného vo Vierouke ACS.</p>
<p>2. Prijatie člena doporučuje zborovej konferencii rada zboru (staršovstvo), ktorá žiadateľa oboznámila s Vieroukou ACS, poslaním ACS a s právami a povinnosťami člena.</p>
<p>3. Členom ACS sa žiadateľ stávapo schválení zborovou radou príslušného zboru. V prípade zmeny bydliska zabezpečí materský zbor preregistrovanie člena do zboru v obvode ktorého býva.</p>
<p>4. Deti členov ACS, ako aj ostatné deti, ktoré ešte nedovŕšili 15 rokov a so súhlasom svojich zákonných zástupcov sa zúčastňujú duchovného života a vyučovania, sú považované za čakateľov členstva.</p>
<p>5. K zrušeniu členstva v ACS môže dôjsť na základe osobnej žiadosti v písomnej forme Rade zboru v materskom zbore, alebo nazáklade disciplynárneho konania v zmysle §5.</p>
<p>Zrušením členstva nevzniká nárok na vrátenie príspevkov a darov daných zboru alebo cirkvi, ani na podiel na majetku cirkvi.</p>

<p class='text-center'>§ 4</p>
<p>1. Všetci členovia ACS ako aj čakatelia členstva majú nárok na duchovnú a pastoračnú starostlivosť v zbore, v rodinách, aj v odlúčení (nemocnice, ústavy, vojenské útvary, školy a pod.). Majú taktiež právo požiadať o cirkevný sobáš.</p>
<p>2. Všetci členovia ACS majú právo, ale aj povinnosť vzájomne sa o seba starať formou vzájomnej pomoci, návštev, odovzdávania si životných skúseností v zboroch aj v rodinách podľa praxe prvých kresťanov. Pokiaľ to závisí od nich, sú povinní spolunažívať v pokoji so všetkými ľuďmi.</p>
<p>3. Každý člen je povinný správať sa podľa zásad Písma svätého a žiť tak, aby bol dobrým príkladom v zborovom, občianskom i v súkromnom živote, aby prispieval k budovaniu Božieho kráľovstva, rozvoju cirkvi a jej dobrej povesti.</p>
<p>4. Členovia ACS sa svojimi dobrovoľnými príspevkami (desiatkami, darmi a pod.) podieľajú na úhrade služby a potrieb cirkvi. Členovia, ktorí nemajú príjmy z pracovného alebo obdobného pomeru prispievajú podľa svojich možností.</p>
<p>5. Právo zúčastňovať sa na rozhodovaní o správnych záležitostiach majú členovia starší ako 18 rokov.</p>
<p>6. Účasť na správe cirkvi majú členovia spĺňajúci kritéria Písma svätého a Ústavy ACS.</p>

<p class='text-center'>§ 5</p>
<p>1. Ak niektorý člen porušuje duchovné a mravné zásady Písma svätého a Ústavy ACS, bude voči nemu uplatnené disciplinárne konanie. Uplatňovaním disciplinárneho konania sa sleduje náprava.</p>
<p>2. Podľa zásad Písma svätého používa cirkev tieto stupne disciplinárneho konania:<br />a) napomenutie člena pastorom alebo starším zboru bez prítomnosti tretej osoby,<br />b) napomenutie člena v prítomnosti dvoch alebo viacerých starších zboru,<br />c) oznámenie a napomenutie pred zborom, ktoré vykoná so súhlasom rady zboru pastor zboru, alebo jeho zástupca aj v neprítomnosti napomínaného člena. Podľa závažnosti porušenia duchvoných a mravných zásad Písma Svätého a Ústavy ACS, rozhodne RZ o odvolaní člena zo služby, prípadne o obmedzení práv vyplývajúcich z členstva v ACS.<br />d) vylúčenie z členstva v ACXS a zo zborového spoločenstva (Mt18,17), pričom vylúčený sa stáva objektom misijného pôsobenia.</p>
<p>3. Člen vylúčený zo zborového spoločenstva musí byť o stratečlenstva vyrozumený písomne.</p>
<p>4. Keď sa jedná o záležitosť presahujúcu rámec zboru, rozhoduje o nej podľa závažnosti rada oblasti alebo Rada ACS. V mimoriadnych prípadoch rozhoduje celocirkevná konferencia.</p>
<p>5. Disciplinárne záležitosti týkajúce sa pastorov a ich zástupcov rieši RO, alebo RC prípadne Celocirkevná konferencia v spolupráci s príslušnou RZ. Disciplinárne záležitosti týkajúce sa členov RC rieši RC, prípadne celocirkevná konferencia.</p>
<p>6. Disciplinárne opatrenie uložené kotrýmkoľvek orgánom má platnosť v rámci celej ACS, pričom zrušiť ho môže len ten orgán, ktorý ho uložil. Ruší ho vtedy, keď sa dosiahla náprava.</p>


<h2>Časť III. Cirkevné útvary a orgány, vykonávajúce duchovenskú činnosť</h2>


<p class='text-center'>§ 6</p>
<p>1. Cirkevné útvary s právnou subjektivitou:<br />a) cirkev<br />b) oblasť<br />c) zbor<br />d) iné útvary</p>
<p>2. Cirkevné útvary bez právnej subjektivity:<br />a) zborová stanica<br />b) diaspora<br />c) odbory a komisie</p>
<p>3. Cirkevné orgány:<br />a) celocirkevná konferencia<br />b) Rada ACS (RC) a jej výkonná rada (VR)<br />c) rada oblasti (RO)<br />d) zborová konferencia<br />e) rada zboru (RZ)<br />f) revízne komisie</p>
<p>4. Osoby vykonávajúce duchovenskú činnosť.:<br />a) biskup<br />b) zástupca biskupa<br />c) duchovný správca oblasti<br />d) pastor zboru</p>

<p class='text-center'>§ 7</p>
<h3>Cirkev</h3>
<p>1. ACS je cirkev letničného smeru s vlastnou štruktúrou útvarov a orgánov v zmysle tejto ústavy. Svoje poslanie plní v rámi pôsobnosti jednotlivých útvarov ACS.</p>
<p>2. ACS združuje v sebe všetkých členov ACS, ktorí dobrovoľne, na základe svojho presvedčenia prejavili súhlas s Ústavou ACS a jej vieroukou písomne, na predpísanom formulári a stali sa členmi systemizovaných zborov ACS.</p>
<p>3. Cirkev je spravovaná cirkevnými orgánmi (§ 6 ods. 2) v rámci ich pôsobností v zmysle tejto ústavy.</p>

<p class='text-center'>§ 8</p>
<h3>Oblasť</h3>
<p>1. Oblasť cirkvi je cirkevným útvarom tvoreným geograficky blízkymi zbormi. Je právnym subjektom s odvodenou právnou subjektivitou, s pôsobnosťou v rámci svojej oblasti.</p>
<p>2. Počet zborov o oblasti, ako ani počet oblastí nie je obmedzený.</p>
<p>3. Jevstvujúce oblasti sa môžu podľa potreby rozčleniť, alebo zlúčiť.</p>
<p>4. Rozčlenenie a zlúčenie oblasti schvaľuje celocirkevná konferencia na základe návrhu RC.</p>
<p>5. Úlohou oblasti je realizovaťposlanie cirkvi prostredníctvom zborov tvoriacich danú oblasť. Obvod oblasti sa nemusí kryť s administratívnym členením SR, pričom oblasti môžu spolupracovať v rámci regiônov.</p>
<p>6. Oblasť je spravovaná RO a duchovným správcom oblasti, ktorý je jej štatutárnym zástupcom.</p>

<p class='text-center'>§ 9</p>
<h3>Zbor</h3>
<p>1. Zbor je základným cirkevným útvarom, ktorý je samosprávny v duchovnej, mravnej a hospodárskej oblasti, s odvodenou právnou subjektivitou, s pôsobnosťou v rámci svojho obvodu. Združuje členov ACS žijúcich v obvode zboru a prostredníctvom neho sa realizuje poslanie cirkvi.</p>
<p>2. Zbor môže zahŕňať neobmedzený počet kazateľských staníc a diaspóru. Jeho obvod sa nemusí kryť s administratívnym členením SR.</p>
<p>3. Nový zbor vzniká spravidla rozčlenením jevstvujúceho zboru, z členov žijúcich v zborovej staniuci, pričom v novom aj v materskom ztbore musia byť vytvorené zborové štruktúry a podmienky pre pravidelné zabezpečovanie duchovných a hmotných potrieb zborovej činnosti členov ACS žijúcich v novovytvorených zboroch..</p>
<p>4. Písomný návrh na rozčlenenie, prípadne zlúčenie zborov, vypracovaný v spolupráci so zborovými radami zainteresovaných zborov, predkladá RC duchovný správca oblasti. Návrh na ustanovenie nového zboru musí obsahovať údaje v zmysle smernice RC pre ustanovovanie nových zborov.</p>
<p>5. Právnu subjektivitu zbor nadobúda po schválení RC a vydaní dekrétu a inštalovaným pastora. Na základe toho si zbor zriadi účet v peňažnom ústave.</p>
<p>6. Ku spravovaniu zboru a vykonávaniu jeho práv a povinností sú povolaní: zborová konferencia, RZ a pastor.</p>

<p class='text-center'>§ 10</p>
<h3>Zborová stanica</h3>
<p>1. Zborová stanica je cirkevným útvarom, zriadenýmjevstvujúcim zborom pre zabezpečovanie pravidelných pobožností a duchovného života členov ACS žijúcich v jej obvode.</p>
<p>2. Zborová stanica je spravovaná zodpovednou osobou, alebo zodpovednou osobou a radou starších, ktorých menuje alebo odvoláva rada zriaďujúceho zboru.</p>
<p>3. Odvolanie zodpovednej osoby alebo staršieho kazateľskej stanice vykonáva pastor zboru na základe rozhodnutia RZ. Zborová stzanica je priamo zodpovedná rade materského zboru za svoju činnosť ako v duchovnej, mravnej, tak aj v hospodárskej činnosti.</p>
<p>4. Bohoslužby môžu byť vykonávané aj v súkromnom byte.</p>

<p class='text-center'>§ 11</p>
<h3>Diaspóra</h3>
<p>1. Členovia ACS, ktorí vzhľadom na svoje trvalé bydlisko sa nemôžu pravidelne zúčastňovať bohoslužieb v zbore alebo kazateľskej stanici, tvoria diaspóru</p>
<p>2. Členovia ACS žijúci v diaspóre môžu vytvárať misijné stanice s nepravidelnými bohoslužbami.</p>
<p>3. Rada materského zboru menuje zodpovednú osobu za misijnú stanicu.</p>

<p class='text-center'>§ 12</p>
<h3>Iné útvary</h3>
<p>1. Cirkev pre zabezpečenie svojho poslania a činnosti vytvára iné útvary, ktorých právna subjektivita je odvodená od cirkvi.</p>
<p>2. V prípade, že podliehajú inej evidencii, alebo registrácii, RC zabezpečuje prostedníctvom poverených pracovníkov ich registráciu v zmysle zákona a právnych predpisov.</p>
<p>3. Návrh na registráciu podáva zriaďovateľ a musí obsahovať:<br />a) názov právnickej osoby,<br />b) sídlo,<br />c) cieľ jej činnosti,<br />d) orgány, spôsob ich ustanovovania, určenie orgánov a funkcionárov oprávnených konať v mene právnickej osoby,<br />e) ustanovenia o organizačných jednotkách, pokiaľ budú zriadené a pokiaľ budú konať vo svojom mene,<br />f) zásady hospodárenia,<br />g) ďalšie zákonom stanovené podmienky.</p>
<p>4. Iné útvary sú v zmysle svojho štatútu zodpovedné svojmu zriaďovateľovi.</p>

<p class='text-center'>§ 13</p>
<h3>Odbory a komisie</h3>
<p>1. Cirkev zabezpečuje svoje poslanie aj pomocou odborov a komisií.</p>
<p>2. Odbory a komisie sú zriaďované uznesením RC, ktorá zároveň vymedzuje ich pôsobnosť a právomoci.</p>

<p class='text-center'>§ 14</p>
<h3>Celocirkevná konferencia</h3>
<p>1. Celocirkevná konferencia je najvyšším orgánom ACS. Zvoláva ju RC. Koná sa pravidelne každé tri roky a musí byť oznámená zborom najmenej 30 dní pred určeným termínom s programom rokovania. V prípade potreby môže RC zvolať mimoriadnu celocirkevnú konferenciu.</p>
<p>2. Celocirkevnej konferencie sa zúčastňujú ako delegáti s hlasovacím právom členovia RC, pastori a zástupcovia zborov. Konferencie sa môžu zúčastniť bez hlasovacieho práva aj prizvaní hostia a pozorovatelia.</p>
<p>3. Zbory vysielajú na celocirkevnú konferenciu Ako delegáta jedného zástupcu na každých 25 členov, aj započatých podľa posledného štatistického výkazu okrem členov RC a pastorov.</p>
<p>4. Začať celocirkevnú konferenciu v stanovenom čase je možné pri minimálnej účasti troch štvrtín vyslaných delegátov. Ak nie je táto podmienka splnená, je možné celocirkevnú konferenciu začať o dve hodiny neskôr s pôvodným programom pri nadpolovičnom počte vyslaných delegátov, okrem právomocí v § 14 ods. 5, písm. a, b, e f. Všetky úkony schvaľovania sa robia tajným hlasovaním alebo aklamáciu (o spôsobe rozhodne konferencia). K platnosti uznesení je potrebný súhlas troch štvrtín zúčastnených delegátov.</p>
<p>5. Celocirkevná konferencia rozhoduje o všetkých činnostiach cirkvi, najmä:<br />a) schvaľuje Ústavu ACS, Vierouku ACS a ich zmeny,<br />b) schvaľuje a odvoláva na základe návrhu RC biskupa, zástupcov biskupa a duchovných správcov oblastí a revíznu komisiu<br />c) schvaľuje plány rozvoja duchovno-misijnej, výchovnej a sociálno-charitatívnej činnosti,<br />d) hodnotí duchovný stav a činnosť cirkvi, cirkevných orgánov, jednotlivých zborov a prijíma opatrenia,<br />e) schvaľuje rozčlenenie a zlúčenie oblastí akoaj členenie regiónov.<br />f) rozhoduje o mimoriadnych diciplinárnych opatreniach až po vylúčenie zboru z cirkvi,<br />g) schvaľuje formu a výšku príspevkov členov na úhradu nákladov RC,<br />h) hodnotí hospodárenie celocirkevných orgánov, správy revíznej komisie a udeľuje absolutórium RC a hospodárskym pracovníkom cirkvi.</p>
<p>6. Okrem pracovnej časti môže mať konferencia aj časť s duchovným programom, ktorá je prístupná všetkým členom cirkvi aj hosťom.</p>

<p class='text-center'>§ 15</p>
<h3>Rada Apoštolskej cirkvi na Slovensku (RC)</h3>
<p>1. RC tvoria: biskup, zástupcovia biskupa, a duchovní správcovia oblastí.</p>
<p>2. Do právomoci RC patrí najmä:<br />a) pripravovať a zvolávať celocirkevné konferencie a vykonávať ich uznesenia,<br />b) predkladať konferencii k schváleniu Ústavu ACS a Vierouku ACS, ich doplnky a zmeny,<br />c) predkladať celocirkevnej konferencii návrhy na schválenie alebo odvoanie biskupa, zástupcov biskupa, duchovnýcxh správcov oblastí a revíznej komisie.<br />d) schvaľovať a odvolávať prvého zástupcu biskupa (§ 18, ods. 4),<br />e) predkladať celocirkevnej konferencii návrhy na rozčlenenie, či zlúčenie oblastí, ako aj na členenie regiónov.<br />f) Schvaľovať návrhy na ustanovenie, alebo odvolanie pastorov<br />g) schvaľovať vznik a zánik útvarov cirkvi (§ 6, ods. 1, písm. f, g), ich štatúty a ich zmeny.<br />h) inštalovať pastorov zborov a ordinovať duchovných.<br />i) prijímať nové zbory do cirkvi a predkladať konferencii prípadný návrh na vylúčenie niektorého zboru z cirkvi,<br />j) dohliadať na prácu výkonnej rady a jednotlivých odborov ACS,<br />k) sledovať rast duchovných pracovníkov cirkvi a vytvárať podmienky pre ich systematické vzdelávanie,<br />l) zriaďovať pre prácu v cirkvi odbory a komisie a dohliadať na ich činnosť,<br />m) vysielať zástupcov cirkvi do zahraničia a prijímať zástupcov cirkví zo zahraničia,<br />n) zriaďovať účelové zariadenia (v zmysle príslušných všeobecne záväzných právnych predpisov) a ich strediská v zmysle príslušnej dokumentácie,<br />o) rozhodovať o nadobúdaní a scudzovaní majetku cirkvi, včítane investíčnej výstavby..</p>
<p>3. RC sa schádza na pracovné porady minimálne štyrikrát ročne. Z toho dvakrát na rozšírenom zasadnutí, ktorého sa zúčastňujú všetci pastori zborov k prejednaniu duchovnej a organizačno-hospodárskej stratégie cirkvi.</p>
<p>4. RC v prípade odvolania pastora menuje v spolupráci s radou zboru (RZ) prípadne RO nového pastora.</p>
<p>5. Náklady RC a jej kancelárie sa hradia z príspevkov zborov schválených celocirkevnou konferenciou, z príspevkov štátu, z odvodov účelových zariadení, z darov, dedičstiev, odkazov a pod.</p>
<p>6. RC zabezpečuje svoju činnosť aj prostredníctvom pracovníkov RC, ktorých prijíma na základe návrhu príslušného zástupcu biskupa ACS. Pracovníci RC a ďalší poverení pracovníci majú právo na základe písomného poverenia biskupa ACS vykonávať metodickú a kontrolnú činnosť v jednotlivých odvodených právnych subjektoch cirkvi.</p>

<p class='text-center'>§ 16</p>
<h3>Výkonná rada (VR)</h3>
<p>1. Výkonná rada je výkonným orgánom RC v dobe medzi jej zasadaniami. Schádza sa na pracovné porady spravidla šesťkrát ročne. Na svoje zasadnutia si môže prizývať kvalifikovaných poradcov a odborníkov.</p>
<p>2. Výkonnú radu tvoria: biskup a jeho zástupcovia.</p>
<p>3. Do kompetencie VR patrí realizovať uznesenia RC a operatívne zabezpečovať prácu cirkvi. O svojej činnosti informuje RC</p>

<p class='text-center'>§ 17</p>
<h3>Biskup</h3>
<p>1. Biskup je predstaviteľom ACS a jej štatutárnym zástupcom.</p>
<p>2. Biskupa schvaľuje a odvoláva na základe návrhu RC celocirkevná konferencia.</p>
<p>3. Do právomoci biskupa, ako predstaviteľa ACS, patrí najmä:<br />a) zastupuje ACS; je členom výboru európskeho letničného spoločenstva (Pentecostal European Fellowship),<br />b) zodpovedá za biblickú čistotu vierouky v cirkvi,<br />c) zvoláva celocirkevnú konferenciu, pracovné porady RC a VR a predsedá na nich,<br />d) má právo zúčastňovať sa na všetkých formách vnútorného života cirkvi,<br />e) udeľuje a odníma na návrh RC cirkevné poverenia pre výkon duchovenskej činnosti,<br />f) zabezpečuje vykonávanie právomocí a úloh RC a VR,<br />g) rozhoduje o bežnom hospodárení RC</p>
<p>4. Má právo rozhodovať o nadobúdaní a scudzovaní majetku RC, ukladať alebo rušiť disciplinárne opatrenia po schválení RC.</p>

<p class='text-center'>§ 18</p>
<h3>Zástupcovia biskupa</h3>
<p>1. Zástupcovia biskupa zodpovedajú za vedenie jednotlivých odborov cirkvi v rámci poverenia celocirkevnou konferenciou a sú oprávnení rokovať za jednotlivé odbory.</p>
<p>2. Členenie jednotlivých odborov cirkvi je nasledovné:<br />a) Odbor evanjelizácie<br />b) Odbor misie,<br />c) Odbor vzdelávania<br />d) Odbor učenia a praxe<br />Pre zabezpečenie iných činností v v cirkvi:<br />e) Odbor diakonie<br />f) Odbor Ekonomiky a administratívy<br />g) Odbor pre styk s verejnosťou.</p>
<p>3. Zástupcov biskupa schvaľuje a odvoláva na základe návrhu RC celocirkevná konferencia. Návrh na zástupcov biskupa predkladá RC biskup.</p>
<p>4. Jeden zo zástupcov biskupa je poverený službou prvého zástupcu biskupa. Zastupuje biskupa v jeho neprítomnosti a pomáha mu v plnení jeho úloh. Prvého zástupcu biskupa navrhuje biskup a schvaľuje ho RC.</p>

<p class='text-center'>§ 19</p>
<h3>Rada oblasti (RO)</h3>
<p>1. Radu oblasti tvoria: duchovní správca oblasti, zástupca duchovného správcu oblasti a pastori zborov v danej oblasti.</p>
<p>2. Počet členov rady oblasti je daný počtom zborov v oblasti, namenej dvaja..</p>
<p>3. Úlohou rady oblasti je najmä:<br />a) plniť úlohy vyplývajúce z uznesení celocirkevných konferencií a RC v rámci svojej oblasti,<br />b) koordinovať prácu zborov v duchovno-misijnej, výchovnej, literárnej, sociálno-charitatívnej činnosti,<br />c) podávať RC návrh na rozčlenenie, či zlúčenie oblasti,<br />d) riešenie disciplinárnych opatrení presahujúcich rámec zboru.</p>
<p>4. Rada oblasti sa schádza na pracovné porady minimálne dvakrát ročne.</p>

<p class='text-center'>§ 20</p>
<h3>Duchovný správca oblasti a jeho zástupca</h3>
<p>1. Duchovný správca oblasti zastupuje oblasť a je jej štatutárnym zástupcom.</p>
<p>2. Duchovný správca oblasti je spravidla jeden z pastorov v danej oblasti. Návrh na jeho ustanovenie a odvolanie podáva celocirkevnej konferencii RC po konzultácii s radami zborov v danej oblasti.</p>
<p>3. Duchovný správca oblasti ako člen RC je poverený plnením dielčích úloh pri zabezpečovaní práce RC.</p>
<p>4. Duchovný správca oblasti ako jej predstaviteľ najmä:<br />a) zastupuje oblasť,<br />b) zvoláva stretnutie RO a vedie ho,<br />c) oboznamuje RO s uzneseniami RC a je zodpovedný za ich realizáciu v oblasti,<br />d) navštevuje zbory v oblasti a je zodpovedný za koordináciu ich práce,<br />e) na základe návrhu zborov vydáva a odníma 'Poverenie k duchovnej službe' pre starších a diakonov zborov v oblasti.</p>
<p>5. Duchovný správca oblasti:<br />a) rozhoduje o bežnopm hospúodárení Rady oblasti.<br />b) má práívo rozhodovať o nadobúdaní a scudzovaní majetku Rady oblasti, alebo rušiť disciplinárne opatrenia po schválení RO.</p>
<p>6. Zástupcu duchovného správcu oblasti schvaľuje a odvoláva RC na základe návrhu duchovného správcu oblasti a doporučenia RO. Zástupca je spravidla pastor niektorého zboru v oblasti. Pomáha duchovnému správcovi oblasti pri plnení úloh a v jeho neprítomnosti ho zastupuje.</p>

<p class='text-center'>§ 21</p>
<h3>Zborová konferencia</h3>
<p>1. Zborová konferencia je najvyšším orgánom zboru. Zvoláva ju RZ podľa potreby. Oznamuje sa osem dní dopredu z kazateľnice ústne s udaním času, miesta konania a programu. Okrem toho sa oznámi písomnou pozvánkou vyvesenou v zhromažďovacích priestoroch zboru.</p>
<p>2. Výročná zborová konferencia sa koná každý rok najneskôr do konca februára.</p>
<p>3. Právo zúčastňovať sa zborovej konferencie má každý člen ACS organizačne začlenený v danom zbore s hlasovacím právom (okrem členov, ktorí boli disciplinárne vylúčení zo zborových konferencií) a pozvaní hostia.</p>
<p>4. Na začatie zborovej konferencie v stanovený čas je potrebná nadpolovičná účasť členov zboru s hlasovacím právom.</p>
<p>5. Zborová konferencia je oprávnená najmä:<br />a) schvaľovať návrh na ustanovenie, alebo odvolanie RZ alebo RO navrhnutého pastora, členov RZ .<br />b) hodnotiť činnosť pastora zboru, jeho zástupcu, starších zboru a iných zborových zložiek,<br />c) v závažnom prípade predkladať RZ návrh na odvolanie pastora, písomne s menami, adresami a podpismi nadpolovičnej väčšiny zboru; návrh predložia osoby poverené zborovou konferenciou<br />d) schvaľovať delegátov na celocirkevnú konferenciu,<br />e) schvaľovať a odvolávať revíznu komisiu,<br />f) schvaľovať rozpočet, záverečné účty, správu revíznej komisie a majetko-právne záležitosti zboru<br />g) podat návrh na rozčlenenie alebo zlúčenie prípadne rozpustenie zboru.</p>

<p class='text-center'>§ 22</p>
<h3>Rada zboru (RZ)</h3>
<p>1. Radu zboru tvoria pastor zboru, zástupca pastora a členovia RZ.</p>
<p>2. RZ má najmenej troch, najviac pätnásť členov. Nových členov RZ navrhuje zborovej konferencii na základe požiadaviek Písma svätého pastor po predbežnom schválení RZ. K ich ustanoveniu je potrebný súhlas dvoch tretín zborovej konferencie. Súhlas sa potvrdzuje tajným hlasovaním alebo aklamáciou a je vyjadrením prijatia ich autority. (O spôsobe vyjadrenia súhlasu rozhodne zborová konferencia.)</p>
<p>3. Členom RZ môže byť len člen ACS organizačne začlenený v danom zbore, spĺňajúci požiadavky Písma svätého s patričnou praxou.</p>
<p>4. Člena RZ odvoláva pastor zboru po predbežnej konzultácii a schválení RZ a schválení zborovou konferenciou.</p>
<p>5. RZ prináleží najmä:<br />a) zabezpečovať v spolupráci s pastorom všetku činnosť zboru ako právneho subjektu s pôsobnosťou v rámci svojho regiónu,<br />b) predkladať zborovej konferencii návrh na ustanovenie pastora, jeho zástupcu, starších zboru a zborových zložiek,<br />c) ustanovovať do služby starších a diakonov,<br />d) usmerňovať prácu zboru a zborových zložiek v koordinácii s RO a RC,<br />e) riešiť disciplinárne opatrenia v zbore,<br />f) vyjadrovať sa ku žiadosti uzavretia cirkevného sobáša pre nečlena zboru a v odôvodnenom prípade ho odmietnuť,<br />g) pripravovať program zborových konferencií, zostavovať rozpočty a záverečné účty pre zborovú konferenciu,<br />h) vyjadrovať sa k návrhu RC na správcu oblasti.</p>
<p>6. RZ je uznášania schopná za prítomnosti dvoch tretín svojich členov.</p>
<p>7. RZ menuje pokladníka zboru, ktorý nemusí byť členom RZ.</p>

<p class='text-center'>§ 23</p>
<h3>Pastor zboru</h3>
<p>1. Pastor je predstaviteľom zboru a je oprávnený rokovať v jeho mene.</p>
<p>2. Vprípade neprítomnosti pastora, spravuje záležitosti zboru pastorom (vo vynimočných prípadoch RO alebo RC)poverený člen RZ v rámci vymedzených kompetencií.</p>
<p>3. Pastor zboru je oprávnený vykonať podľa príslušných všeobecne platných právnych predpisov akt uzavretia manželstva. (Podrobnosti upravuje samostatný metodický predpis RC.) Pastor môže písomne poveriť k vykonaniu aktu uzavretia manželstva svojho zástupcu alebo člena RC.</p>
<p>4. Pastor zboru vykonáva v spolupráci so zborom duchovno-výchovnú, pastoračnú a evanjelizačnú činnosť v zbore a zodpovedá za ňu. Je povinný byť dobrým príkladom kresťanského života a svedomito sa starať o rast zboru. Zabezpečuje zborové pobožnosti, prípravu pracovníkov, pastoračnú starostlivosť a vykonávanie disciplinárnych opatrení. Vedie stretnutia RZ. Stretnutia, na ktorých sa pojednáva o pastorovi, vedie oblastný správca.</p>
<p>5. Návrh na ustanovenie pastora a jeho zástupcu predkladá zborovej konferencii RZ po konzultácii a schválení RC. Pastor musí spĺňať požiadavky Písma svätého pre danú službu a mať patričnú duchovnú prax.</p>
<p>6. K schváleniu návrhu do služby je potrebný súhlas dvoch tretín účastníkov zborovej konferencie s hlasovacím právom. Súhlas zborovej konferencie musí byť vyjadrený tajným hlasovaním. Schválením návrhu na ustanovenie pastora do služby je vyjadrená podriadenosť zboru jeho autorite.</p>
<p>7. V závažnom prípade môže zborová klonferencia postupovať pri podávaní návrhu na odvolanie pastora podľa §21 ods.5 písm.c).</p>
<p>8. Pastora zboru inštaluje biskup, alebo RC poverený zástupca biskupa.</p>
<p>9. Pastor má právo rozhodovať rozhodovať o nadobúdaní a scudzovaní majetku zboru, ukadať alebo rušiť disciplinárne opatrenia po schválení RZ .</p>

<p class='text-center'>§ 24</p>
<h3>Revízne komisie</h3>
<p>1. Revíznu komisiu ACS schvaľuje celocirkevná konferencia na základe návrhu RC aklamáciou. Má troch členov, ktorí nemôžu byť členmi RC, ale môžu byť prizvaní na jej pracovné stretnutia bez hlasovacieho práva.</p>
<p>2. Revízna komisia ACS zabezpečuje kontrolnú činnosť hospodárenia ACS v zmysle svojich ročných plánov. V odôvodnených prípadoch vykoná aj mimoriadnu kontrolu.</p>
<p>3. Správy z vykonaných revízií predkladá:<br >a) RC minimálne raz ročne,<br >b) celocirkevnej konferencii pri jej hodnotiacom konaní.</p>
<p>4. Revízna komisia predkladá konferencii návrh na udelenie absolutória členom RC a jej hospodárskym pracovníkom.</p>
<p>5. Zborovú revíznu komisiu schvaľuje na základe návrhu RZ zborová konferencia. Má dvoch členov, ktorí nemôžu byť členmi RZ, ale môžu byť prizvaní na jej pracovné stretnutia bez hlasovacieho práva.</p>
<p>6. Zborová revízna komisia zabezpečuje kontrolnú činnosť hospodárenia zboru a jeho zložiek. Predkladá zborovej konferencii na výročnej konferencii správu o vykonaných revíziách a navrhuje udelenie absolutória členom RZ a hospodárskym pracovníkom zboru.</p>

<p class='text-center'>§ 25</p>
<h3>Odvolávanie duchovných pracovníkov</h3>
<p>1. Všetci duchovní pracovníci sú povinní byť dobrým príkladom kresťanského života a svedomito sa starať o plnenie svojich úloh.</p>
<p>2. Dôvodom k odvolaniu pracovníkov vykonávajúcich duchovenskú činnosť môže byť najmä:<br />a) nebiblické vyučovanie a prax,<br />b) porušovanie morálneho kódexu duchovného pracovníka vyjadreného v Biblii,<br />c) neplnenie svojich povinností vyplývajúcich z Ústavy ACS a pracovnej náplne, alebo neschopnosť plniť uvedené povinnosti,<br />d) vlastná žiadosť.</p>


<h2>Časť IV. Hospodárenie</h2>


<p class='text-center'>§ 26</p>
<p>1. Majetok cirkvi tvoria všetky hnuteľné a nehnuteľné hodnoty nadobudnuté zo zbierok, darov, dotácií, odkazov, vlastnou činnosťou a inými zákonnými spôsobmi.</p>
<p>2. Nadobúdať a scudzovať majetok môžu jednotlivé útvary cirkvi prostredníctvom svojich orgánov v rámci právomocí vymedzených touto ústavou.</p>
<p>3. Vytváranie hospodárskych zariadení ACS sa koná v zmysle Ústavy ACS.</p>
<p>4. Jednotlivé útvary ACS hospodária v rámci svojich rozpočtov, ktorých tvorbu a schvaľovanie upravujú vnútorné predpisy.</p>
<p>5. V prípade zániku cirkvi určí RC likvidačnú komisiu.</p>
<p>6. V prípade zániku zboru zostáva jeho majetok vo vlastníctve cirkvi.</p>
<p>7. V prípade ukončenia činnosti útvaru alebo jeho odčlenenia menuje RC osobitnú hospodársku komisiu (prípadne likvidačnú), ktorej počet členov a jej obsadenie menuje RC podľa zložitosti prípadu. Rozhodnutie komisie je záväzné. Proti rozhodnutiu komisie je možné odvolať sa na celocirkevnú konferenciu v lehote do 30 dní od doručenia rozhodnutia.</p>


<h2>Časť V. Záverečné ustanovenia</h2>


<p class='text-center'>§ 27</p>
<p>Pri schvaľovaní na všetkých úrovniach, pokiaľ neustanovuje Ústava ACS inak, platí pravidlo väčšiny.</p>

<p class='text-center'>§ 28</p>
<p>Cirkevné orgány majú v období medzi svojimi zasadaniami právo kooptácie.</p>

<p class='text-center'>§ 29</p>
<p>Pracovníci, ktorí vstúpia do pracovného pomeru v cirkvi sú jej zamestnancami. Pracovno-právne vzťahy zamestnancov cirkvi upravuje Zákonník práce a vnútorné predpisy.</p>

<p class='text-center'>§ 30</p>
<h3>Náhrada škody</h3>
<p>1. Ustanovenia Zákonníka práce o náhrade škody sa vzťahujú na účastníkov pracovno-právnych vzťahov v plnom rozsahu.</p>
<p>2. Ak škodu na majetku cirkvi alebo jej organizačnej zložky spôsobí člen cirkvi, náhrada škody sa môže uplatniť podľa príslušných ustanovení Občianskeho zákonníka, prípadne ďalších všeobecne platných záväzných predpisov.</p>
<p>3. O náhrade škody rozhoduje RC, RZ v rámci svojej pôsobnosti.</p>

<p class='text-center'>§ 31</p>
<p>Duchovní pracovníci cirkvi vlastnia preukaz 'Poverenie k duchovnej službe'.</p>
<p>1. Duchovným pracovníkom RC a pastorom vystavuje preukaz biskup. Biskupovi vystavujú preukaz dvaja zástupcovia biskupa.</p>
<p>2. Schváleným starším a diakonom zborov a zborových staníc vystavuje preukaz duchovný správca oblasti.</p>

<p class='text-center'>§ 32</p>
<p>Pri zániku ktoréhokoľvek útvaru cirkvi zostáva jeho majetok vo vlastníctve cirkvi, pokiaľ nebolo štatútom útvaru vymedzené inak.</p>

<p class='text-center'>§ 33</p>
<p>Úradný názov cirkvi: Apoštolská cirkev na Slovensku (ACS),</p>
<p>IČO: 00 492 671</p>

<p class='text-center'>§ 34</p>
<p>Sídlo RC: Sreznevského 2, 831 03 Bratislava</p>

<p class='text-center'>§ 35</p>
<p>Úradný názov jednotlivých orgánov a útvarov cirkvi:<br />a) Apoštolská cirkev na Slovenku, Rada cirkvi.<br />b) Apoštolská cirkev na Slovenku, biskup.<br />c) Apoštolská cirkev na Slovenku, oblasť.<br />d) Apoštolská cirkev na Slovenku, Zbor.</p>

<p class='text-center'>§ 36</p>
<p>1. Ústava ACS bola schválená celocirkevnou konferenciou v Martine dňa 18 novembra 2000.</p>
<p>2. Táto Ústava ACS nadobudla platnosť dňom registrácie na Ministerstve kultúry SR.</p>

</div>
